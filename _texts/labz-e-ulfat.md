---
layout: poem
title: लब्ज़-ए-उल्फ़त
author: पंकेश बमोत्रा
---

- काँच का बुरादा बनाकर हमने आँखों पे अपनी सजा दिया, 
- उनको लगा के हम रोशन हो उठे,
- रोशन तो थीं आंखें,
- ना झपकी इस डर से,
- कि आंखें बंद कर लीं तो आप दिखना ना बंद हो जाओ।
<br/>
<br/>
<br/>
- होती जो आंखें पाक तुम्हारी,
- तो समझ जाते कि लूटना सिर्फ तुम्हारा दिल था,
- अफसानो का ज़ोर ऐसा चला तुम्हारे दिल पर,
- कि हमारी गरीबीअत की नुमाइश भी बिक ना सकी।
<br/>
<br/>
<br/>
- कंधे ना होते उधार के बाज़ार में,
- तो मरना भी जुर्म हो जाता,
- कर्ज़दार हूँ उनका जो संभाल लिये मुझको,
- वरना मर्ज़ में मुस्कुराना भी जुर्म हो जाता।
<br/>
<br/>
<br/>
- जो वाकिफ़ कर दूँ खुरपेच सिलसिलों से तुझको,
- तो तुम कर्ज़दार ना हो जाओ मेरे,
- ज़िंदगी बोलते हो तुम जिसको ए साहिब,
- हमनें टूटे हुए दीयों की तरह बन्नी पे सजा रखी है।
<br/>
<br/>
<br/>
- खत्त खोला खत्त में उनका पैग़ाम आया,
- थोड़ी कम परवाह क्यों नहीं करते हमारी,
- ये सुनके हमनें बयालीस लीटर वाली बाल्टी उनपे गिरा दी।
<br/>
<br/>
<br/> 
- सो जाओ आंखों के मोहल्ले में मचलते ए ख्वाबो,
- बुझ गए तो हमको ही कोसोगे,
- उनको क्या पढ़ी है तुम्हारी,
- जो तुम्हारी गलियों में भी अनजान हुए फिरते हैं।
<br/>
<br/>
<br/> 
- पन्नो की सूखी स्याही निशाँ है कि अरसों से तुम्हे याद कर रहे हैं,
- वरना आखों की नमी अभी भी सोच रही है कि कल की तो बात है। 
<br/>
<br/>
<br/> 
- दुनिया पूछती है हमसे कि बेटा क्या काम करते हो?
- जी हम जल चुके घरों की इन्शुरन्स करते हैं।
<br/>
<br/>
<br/>
- ख्वाइशें ही ऐसी थीं कि आपसे ब्यान ना कर सके,
- आप ये सोचते रहे कि साला गूंगा तो नहीं।  
<br/>
<br/>
<br/>
- तेरी एक फोटो जीन्स की छोटी वाली जेब में रखी हुई है,
- सच पूछो तो ऐसे फिट हुई हो के अब नहीं निकलोगी।
<br/> 
<br/>
<br/>
- चार इंच का फरक है,
- उनमें और हम में,
- हम चार इंच बड़े दिल वाले,
- वो चार इंच हाइट में ही छोटे हैं।
<br/> 
<br/>
<br/>
- ओढ़ लेता हूँ मुस्कराहट कभी हिम्मत करके,
- वरना हमारी चोटों के दीवाने तो बोहोत हैं,
- आईये कभी थोड़ा दिलदार होके बाज़ार में,
- इनको अपना सही खरीदार तो मिले। 